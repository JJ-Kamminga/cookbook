---
title:  "Gevulde pompoen met appel, granaatappelzaden en pecannoten"
date: 15-2-2021
---
Nodig: 

* 1 middelgrote pompoen of kalebas (ong. 1 kg.)
* 4 el olijfolie
* 100 gr. wilde rijst
* 1 grote venkel
* 1 appel (Bramley of soortgelijk)
* 1 citroen, geschaafd en geperst
* 1 el venkelzaden
* Â½ el chilivlokken
* 2 knoflooktenen, geperst
* 30g pecans, geroosterd en grof gesneden
* 1 grote bos peterselie, grof gesneden
* 3 el tahini
* granaatappelzaden voor garnering

Verwarm de oven voor op 200C hete lucht / 180C elektrisch. Snij de bovenkant van de pompoen en hol deze uit met een metalen lepel. Bewaar evt. de zaden voor een ander gerecht. Plaats de pompoen op een bakplaat en smeer in met 2 el olijfolie, van binnen en buiten. Bak deze in het midden van de oven voor 45 min., met het "deksel" ernaast.

Maak de wilde rijst schoon en kook volgens de instructies op de verpakking. Verspreid deze daarna over een bakplaat om af te koelen. Snij de venkelbol en appel dun, en smeer hier de helft van het citroensap over uit om verkleuring tegen te gaan.

Verhit de rest van de olijfolie in een koekenpak. Bak de venkelzaden met de chilivlokken, wacht tot de zaden beginnen te poffen, en voeg dan de helft van de knoflook en de venkel toe. Bak voor ong. 5 min. en meng dan de appel, pecans en citroenschaafsel mee. Verwijder de pan van het vuur. Voeg dit mengsel toe aan de gekookte rijst, en roer de peterselie mee samen met eventuele andere kruiden naar smaak.

Voeg alles samen in de pompoen en bak deze nog 10-15 minuten, het geheel moet goed heet zijn. Maak ondertussen een dressing met de rest van het citroensap, de tahini en de rest van de knoflook, aangelengd met wat water.

Serveer de pompoen met de granaatappelzaden er bovenop, met de dressing ernaast.