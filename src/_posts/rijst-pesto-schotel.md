---
title:  "Rijst-pestoschotel"
date: 6-2-2021
---

Nodig:
* Rijst
* Pesto
* Bulgaarse of Griekse yoghurt
* 2 Eieren
* Zongedroogde tomaten
* 1 tomaat
* 2 Uien
* 1 Courgette

Verwarm de oven voor (200Â°C). Kook de rijst tot vlak voor deze gaar is, deze zal namelijk nog verder garen in de oven. Snipper ondertussen de ui en snij de courgette in dunne schijfjes, en bak deze kort op middelhoog vuur (voeg eventueel knoflook toe voor extra smaak). Zet twee kommen klaar. Meng in de eerste yoghurt, pesto en twee eieren. Meng in de tweede enkel pesto en yoghurt. Snij de zongedroogde tomaat in dunne reepjes, en de tomaat in zo dun mogelijke plakken.

Vet een ovenschaal in met olie. Meng in de ovenschaal de gebakken groenten, de zongedroogde tomaten (in dunne reepjes) en het eerste mengsel. Spreid dit uit over de ovenschaal, en bedek het vervolgens met een laag van het tweede mengsel. Leg hier de dunne plakken tomaat bovenop. Plaats de schaal in de oven en laat ongeveer 30 minuten bakken.

Tip:
* Dit gerecht werkt ook goed met andere groenten